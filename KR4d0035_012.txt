# -*- mode: mandoku-view; -*-
#+TITLE: 蘇魏公文集
#+DATE: 2015-08-24 23:51:13.279880
#+PROPERTY: ID KR4d0035
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0035_WYG_012-1a>¶
欽定四庫全書¶
　蘓魏公文集巻十二¶
　　　　　　　　　　　　　宋　蘓頌　撰¶
　律詩¶
　　三月十七日三舍人宴集西省劉叔貢作詩貽坐¶
　　　客席上走筆和呈¶
簮纓暁入鳯池西雨過重廊不踏泥禁掖英僚初拜慶¶
儒林舊侣許攀攜兩朝雲露陪嘉宴二紀塵埃愧舊題¶
<pb:KR4d0035_WYG_012-1b>¶
四户對開參國論風流無復羨南齊¶
　　和胡完夫侍郎再次前韻見寄¶
荷橐相従兩掖西清塵自不間汙泥恩頒玉醴同霑醉¶
坐簇宫花任折攜幸接劇曹聨四選曽觀大筆賦三題¶
因吟将相門生詠牛白聲名便欲齊¶
　　和陸農師侍郎三和前韻¶
主人滿酌玉東西坐客無辭醉似泥此日逢迎皆笑語¶
幾年南北歎暌攜早登雞省先諸彦(陸農師自西/掖入南宮)合入¶
<pb:KR4d0035_WYG_012-2a>¶
鼇坡試五題(唐賢将入翰林皆先習/制詔誥詩賦凡五題)雅道寂寥今復振¶
士風一變始於齊¶
　　和農師四和前韻仍有推奨鄙薄之句再次韻¶
敬輿平日始來西老拙方叨掌武泥初見魚龍起騰躍¶
從陪鵷鷺共牽攜儒林盛㑹霑恩飫雲閣新圖預客題¶
(是日農師出榻寫美成殿/将相横巻令坐客題跋)更聽髙談造名理人間無物¶
不均齊(坐中農師/多談荘語)¶
　　答胡完夫示及四和前篇¶
<pb:KR4d0035_WYG_012-2b>¶
書名曽伏庾征西詞命宜封玉檢泥前日星垣同屬詠¶
即時墨客巳潜攜豈惟家集分門錄直待郊居滿壁題¶
更覽晉祠新石刻從來文體壓梁齊(完夫兼示親書/河東二碑刻)¶
　　胡完夫再示西省唱和詩特記曩遊過有謙屈率¶
　　　爾𢋫次¶
當年覆實子亭西(嘉祐四年三月殿試某忝覆考/官宿次在景福殿水亭之西)曽見¶
春龍起蟄泥晚接官聫方喜幸老憂顛踣待扶攜入蘭¶
遊霧蒙薫潤激濁揚清望品題蹇步强攀英俊躅終然¶
<pb:KR4d0035_WYG_012-3a>¶
駑驥力難齊¶
　　陸農師又示第五和篇褒借益勤輒復酬答¶
講序嘗登虎觀西璽書封罷武都泥前言往行推多識¶
細管纎鋒不自攜信史巳成知有法好詩頻寄更無題¶
就中醉墨人偏愛應與南朝小謝齊¶
　　諸公唱和多記經歴之事因感昔遊復用元韻凡¶
　　　三首¶
十年不到掖垣西舊路重尋壁巳泥(某自元豐初赴西/掖蒲傳正李邦直)¶
<pb:KR4d0035_WYG_012-3b>¶
(黃安中三舍人禮上迨今十年方/再來而舊院改移不復昔日故云)四戸貴同公鼎重(近/制)¶
(舍人分預朝政與/昔時事體不同)九門髙共斗杓攜追思往事驚陳迹¶
欲和長言怯巨題老見諸賢雖縮忸不量緜力尚思齊¶
　　又¶
朝鞍早過鳯樓西雨浥輕塵未有泥頒宴百壺人共醉¶
演綸雙筆客同攜紫微舊刻蘭堂閟(仁宗篆賜紫微閣/四字舊在院元豐)¶
(中遷入羣玊殿/不得復見矣)朱字新牌藝院題(神宗更新舍人院命/翰林待詔朱書牌額)¶
(以/賜)更識訓詞深厚意言成膏澤惠編齊¶
<pb:KR4d0035_WYG_012-4a>¶
　　又¶
平生南北與東西豈是揚波與汩泥晚入金門諸彦接¶
來同綺席賜尊攜時逢寵渥欣陪預老遇風光懶詠題¶
共戴君恩何以報惟将聖壽祝天齊¶
　　重次前韻奉酬子由子開叔貢三舍人二首¶
都堂直北正衙西同日三賢拜紫泥供張府泉批勅賜¶
刋碑朱墨典籖攜姓名非夕金甌覆手筆他年玊簡題¶
制詔溫純詩什健若非元白更誰齊¶
<pb:KR4d0035_WYG_012-4b>¶
　　又¶
公宴将䦨日欲西酒酣揮汗浥如泥重陪簮槖聫鑣出¶
仍得篇章滿篋攜直舍怳迷新戸牖賜書猶識舊籖題¶
(中宴憇於東廡見舊院所賜/監書盡在几案歆動久之)豈惟夢想鈞天路更似聞¶
韶子在齊¶
　　鄧聖求承㫖疊貽佳句過有褒稱無言不酬雖復¶
　　　牽強以多為貴固已數窮大雅旁通諒無誚斥¶
召節従來蜀道西遺思人尚襆青泥禁中手筆由裁制¶
<pb:KR4d0035_WYG_012-5a>¶
天下英雄在挈攜(公屢試多士/及知貢舉)密議金鑾應有記(韓偓/承㫖)¶
(有金鑾/密記)登庸石刻竚重題(元稹為承㫖學士作題名記/云十七年中在是職者一十)¶
(人而九人參大政/次年稹亦入拜)綸闈盛宴仙鼇㑹飛集翩翩五鳯齊¶
(是集内外/制五人)¶
　　次韻劉叔貢舍人従駕¶
鼇頭星掖貴兼清不似南宫散六卿繼踵棣華聫禁直¶
並時蘭玉占髙名甘泉法從皆才傑皇祐孤臣獨老生¶
(某皇祐中忝職館閣領博士/數預祠事得陪従官之末)自歎荆枝半凋落若論宗¶
<pb:KR4d0035_WYG_012-5b>¶
戚亦霑榮(某早䝉子瞻昆仲叙宗契貢/父亦舅氏姻家固嘗通舊)¶
　　李公擇尚書見示出郊奉雩祀馬上口占七言四¶
　　　韻走筆繼和¶
雩郊幾夕見龍星盛樂初諧六變聲(前四日按/宫架大樂)薦幣禮¶
同匏爵重潔牲人比玉壺清幕中閎辨通宵接馬上新¶
詩頃刻成精意預期甘澤應隨軒飛入鳯凰城(是月/閔雨)¶
　　次韻諸公従駕景靈宫二首¶
青鵷如跂萬椽勻地接璇流隔世塵三后在天歌下武¶
<pb:KR4d0035_WYG_012-6a>¶
一人膺福見君陳珠旒漆漆懷濡露玉案年年侍薦新¶
廡下丹青従臣列左趨蕭丙右甘辛¶
太清宮廟近蓬萊(唐正内號蓬萊宫而太清/宫有列聖真像毎嵗朝享)連日天門¶
六扇開萬乘旌旗衝暁過兩宫輿輦詰朝來城中三水¶
河通漢庭下千官棘映槐老稚扶攜同祝聖年年常此¶
望昭回¶
　　次韻王都尉團練押賜髙麗歸使宴射贈館伴舍¶
　　　人兼呈諸公¶
<pb:KR4d0035_WYG_012-6b>¶
通侯年少侍中郎主客名園滿國香賜酒九行勤貊使¶
一帆千里送呉航鳴弦屢奏前籌㨗摛藻俄傳秀句長¶
更與詩翁相属和驪珠數百透函光(事見元微/之集外詩)¶
　　和門下侍郎東臺夜直見寄¶
五年班綴望䕫龍曽托帡幪庇雨風末路自矜黃髪老¶
平時曽識黒頭公升沈不改交情見出䖏雖殊趣舍同¶
謾叩蕪音答髙唱終慙下管應清宫¶
　　和門下相公従駕幸太學¶
<pb:KR4d0035_WYG_012-7a>¶
聖主恢儒率舊章首冬鳴蹕下膠庠生師褒博趨鱣序¶
文武端嚴列鴈行承詔敷陳商戊甲執經環立晉袁王¶
三千學者多才秀定有同升孔子堂¶
　　次韻陳元輿待制新懷州呂侍講見寄¶
繕性雖知衆射標頽年無奈羽譙譙覃懷新守紆髙斾¶
寜海元侯駐累喬(重喬/累荷)憶擬曹鞭渦水賦(某早嵗守亳/社與待制同)¶
(官屢有/唱和)嘗陪戴席德陽朝(侍講在邇/英數相接)郡齋繼日聽餘論¶
不復牢愁詠大招¶
<pb:KR4d0035_WYG_012-7b>¶
　　答陳再次前韻¶
牛斗經年望建標忽聞行李度南譙(元輿自廬易杭陸/行由滁陽路至廣)¶
(陵/)仙舟復喜逢元禮飛御仍煩接子喬已試演綸成典¶
冊尚勞分竹偃藩朝海沂邂逅誠多幸繼日相過不待¶
招¶
　　竊憶舊遊再賦一篇¶
早見登龍奪錦標繼聨官契仕蒙譙(某守亳日元/輿知蒙縣)雕章¶
屢愛函京作宰樹常論故國喬久歎徊翔淹禁閣方欣¶
<pb:KR4d0035_WYG_012-8a>¶
良直贊清朝前篇謾約林泉訪祗恐羣公賦反招¶
　　走筆次韻察推見别二篇¶
行藏無意但隨時不為人知我者稀負殻蝸牛初就舍¶
馴鷗海客已忘機緘收巻軸塵生蠧合和丹丸醭有衣¶
(久雨茶/藥損壞)久冒寵榮無所補敢煩従事歎巍巍(巍巍見呉/志陸遜傳)¶
　　又¶
老愛詩書志益堅不成魚網謾臨淵幽居喜見新松菊¶
病目愁看舊簡編事任閒忙常自適心忘毁譽敢求全¶
<pb:KR4d0035_WYG_012-8b>¶
知君有意論騷雅何日従容話極𤣥¶
　　和通判白同朝散見别¶
樂土民勤不帶牛觀農時得看耕樓(隨犂下粟/謂之樓種)老慙卧¶
閣思投紱恩假祠宫換典州就第未荒三徑菊(初冬晚/菊盛開)¶
過江無竢五湖舟題輿别乘方騰逸詎肯相従物外遊¶
　　和劉明仲都曹見别三首¶
二年為郡樂刋坡喜遇豐年萬物和政拙未能觀水薤¶
氣衰時復詠煙蘿朱方亭下歸心速揚子橋邊别淚多¶
<pb:KR4d0035_WYG_012-9a>¶
禁職祠官容佚老晚蒙恩澤更霶沱¶
久汙朝寵老非宜祿厚躬閒不爾虧優詔還令使真室¶
特恩仍免覲京師力疲都是垂頭馬志適何殊曳尾龜¶
年事巳髙心慮息山堂無俟德璋移¶
幽居隣有萬窠松(予所居北隣有刁/氏園號萬松嶺)坐見京江四面峯¶
形若橛株隨倚徙愁如頑鑛漸銷鎔尚紆軒冕心顔厚¶
但覺林泉興味濃茗飲藥苗留待客時時賔友自過従¶
(予飲酒絶少但喜啜茶/家山多藥芽可為籩實)¶
<pb:KR4d0035_WYG_012-9b>¶
　　太平守梅學士隔濶累年㑹遇京口喜道舊故特¶
　　　枉篇章勉次來韻二首¶
老洿朝紱退方榮真室官猶寓帝城(中太/一宫)敢詫丘園蒙¶
賁飾深慙韁鎖濫名聲安居幸巳歸閒燕飽食将何答¶
聖明珍重雕章勤奨借久要情好見平生¶
　　其二¶
學海儒珍昔所知于今刮目異常時蝸廬何幸紆千騎¶
螢燭多慙對九枝(見牛僧/孺集)鉛摘次書才贍雅麈毛揮辯¶
<pb:KR4d0035_WYG_012-10a>¶
状清羸竹符芸省翻留滯可是青雲緩步遲¶
　　大夫七弟有慶新居二百四十言次韻和之¶
勿謂衡茅陋門墻亦僅全山連京峴外水接漕渠邊喬¶
木傍行列幽花晚秀妍子孫環舍後兄弟對齋前樹果¶
非求息臨流靡察淵卜隣同晏宅任地得周廛(城中多/屯田地)¶
(所居係/兩税)往復康荘路過従鄉里賢招來三徑士(見明山/賔傳)¶
䟽引一人泉(東園小池/微有泉水)金谷雖慙石蝸廬已勝先(焦/先)烝¶
嘗時近享香火道心䖍左右岡兼阜縦橫陌與阡思歸¶
<pb:KR4d0035_WYG_012-10b>¶
誠久矣到此是終焉籬援叢芳枳庭除遶碧鮮尚之南¶
學逺休璉北邙偏街栁長垂帶堤榆未墜錢忩閒靖節¶
傲梧老惠施眠去國魂勞㫁銘恩骨待鑴幸安蓬戸奥¶
烏用鐵樞堅刁嶺東隅見林荘幾世傳杉松髙掩抱嵓¶
麓勢聨綿搆築多遺址經營信昔緣(予營此居有年矣/初惟得一山麓地)¶
(甚窄刁景純學士割栁南數畝相助其後又買十餘契/方稍完考其舊址皆南唐林太師仁肇故園宅板築時)¶
(猶得舊磚瓦林亦温陵人而家/此今予居有之信非偶然耳)毋勞借官地(裴子野借/官地數畝)¶
(為茅屋/而居)便可入寥天歌哭于斯室耕桑待有年誰知真¶
<pb:KR4d0035_WYG_012-11a>¶
趣在平地即神仙¶
　　七弟示詩後又改緣字為川字因再次韻¶
幽棲新得地朴飾敢求全一畝真儒有三年近道邊(營/搆)¶
(此居巳/三年矣)鋤荒還見舊(地本蔬圃平治見磚/甓乃是林太師舊宅)革陋遂成妍¶
棟宇依嵓畔煙雲入檻前人非勝土木心毎懼氷淵州¶
處來閒燕山居隔市廛軒忩横列岫屏嶂對先賢(近造/十屏)¶
(畫昔賢事迹以/為座右之戒)念昔初經始惟蘄逺水泉丘園寜待賁¶
宗廟貴為先幸免靈臺寄(後漢第五頡鄉里無/田宅寄止靈臺中)重叨真¶
<pb:KR4d0035_WYG_012-11b>¶
室䖍(予一領集禧再/叨中太一宫)頤生無異術送死有新阡(近得樂/安亭山)¶
(亡室𦵏/于彼)世慮都忘矣勞生此息焉道腴甘淡薄食邑減¶
芳鮮士譽言功德僧談半滿偏未從招隠客不費買隣¶
錢(謂刁景純輟地/相助欲以結隣)晝静龍鬚坐宵寒龜殻眠(近剏蒲/團紙帳)藉¶
莎毋剪薙即石不磨鑴假職恩良厚歸田志益堅秋毫¶
知帝力清白自家傳吾弟欣堂搆長言紀瓞綿思親樂¶
京口懷土限閩川江左步兵酒華陽小有天銜盃蠲痼¶
疾行藥助修年更有扶衰物隣家十八仙(前日㑹王正/仲家衆客評)¶
<pb:KR4d0035_WYG_012-12a>¶
(酒品十八仙清而/味美飲之不病)¶
　　潤守修撰見招與左丞王公大夫俞公東園集㑹¶
　　　賔主四人更無他客某頃為南都従事值故相¶
　　　杜公與王賔客煥畢大卿世長朱兵部貰馮郎¶
　　　中平同時退居府中作五老㑹一日大尹廬陵¶
　　　歐陽公作慶老公宴而王畢二公以病不赴中¶
　　　座亦只四人某時與諸僚同與席末言念往昔¶
　　　正類今辰然自皇祐庚寅迄今元符巳夘整五¶
<pb:KR4d0035_WYG_012-12b>¶
　　　十年矣撫事感懷輒成七言四韻¶
曽覽祁公五老詩仍陪三壽燕留司今逢北固開尊日¶
正似南都命席時喜奉笑言揮麈柄却慙衰朽倚瓊枝¶
定知此㑹人間少(白樂天詩云除却三山五/天竺人間此㑹定應無)五十年才¶
一再期¶
　　發句米奉議見示與諸公唱和北山壮觀佳篇因¶
　　　索鄙製老病久棄筆硯勉强口占小子次韻奉¶
　　　酬¶
<pb:KR4d0035_WYG_012-13a>¶
岡陵起阜崇花木露夭濃襟帶湘泯水屏圍晉楚峰地¶
全居爽塏人不厭迎逢彷彿觀平逺分毫見栝松¶
欲状江山秀無如格律詩形容天際美假借筆端奇注¶
目臨滄近沿流北固卑不因篇詠見絶景有誰知¶
　　　右和壮觀亭¶
省座來分聖主憂仙翁常作北郊遊𤓰田接畛尋期㑹¶
菊蕋浮杯阻獻酬壮觀風騷歸作者平山歡宴集清流¶
従兹淮海登臨趣樂事良辰屬二州¶
<pb:KR4d0035_WYG_012-13b>¶
　　　右和王崇禧寄揚州尚書¶
　　吏部頓郎中起陸尚書佃與同年因迎哲宗神主¶
　　　集班西苑追思昔預聞喜逮今三十一年再至¶
　　　感舊𢋫唱長言逺垂寄示老病讀之不覺感嘆¶
　　　强次前韻以答嘉貺¶
集英親䇿際天人曽見諸賢解褐巾薦棘校文欽藻思¶
華林頒宴接車塵年光世故推移久士論朝咨寵遇新¶
老病忽紆懷舊作長吟猶憶曲江春(熙寜二年神宗初/御集英放榜予時)¶
<pb:KR4d0035_WYG_012-14a>¶
(以知舉官侍立扆前及/賜聞喜宴亦預班列)¶
　　廣陵芍藥盛開品目比舊又多累日與同官賞歎¶
　　　不足因記嘉祐中西臺吴大資與留守宋丞相¶
　　　唱和二篇吴詩有不逐新竒爭世玩却憐陶菊¶
　　　與荘樗之句宋答云松篁何意常如舊閒倚霜¶
　　　空不肯凋意有未盡輒成二章¶
應是圓𤣥降瑞精(見舒元輿/牡丹賦)散為穠麗徧䢴城重苞疊¶
蘂三春後膩臉豐肌百態生一自毫堂甄異品至今花¶
<pb:KR4d0035_WYG_012-14b>¶
譜續嘉名都緣尤物多奇變豈為繁華逐世情¶
禀質由來自絶倫誰将巧思變天真鄭風謔贈緣情密¶
謝守翻階得句新菊聚萬鈴樗大本松添七鬛竹浮筠¶
未知妍陋従何辨等是生成一大鈞¶
　¶
　¶
　¶
　蘓魏公文集巻十二¶
