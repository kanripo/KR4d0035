# -*- mode: mandoku-view; -*-
#+TITLE: 蘇魏公文集
#+DATE: 2015-08-24 23:51:13.191797
#+PROPERTY: ID KR4d0035
#+PROPERTY: BASEEDITION WYG    
#+PROPERTY: JUAN 卷七
<pb:KR4d0035_WYG_007-1a>¶
欽定四庫全書¶
　蘇魏公文集卷七¶
　　　　　　　　　　　　　宋　蘇頌　撰¶
　律詩¶
　　送沈學士守毗陵¶
使君四十五專城新向鴻都得請行高閣和鉛人暫去¶
秋郊驅弩吏趨迎蘭陵郡邑今尤盛陽羨溪山古有名¶
賦政優游多樂事東園應不負飛觥¶
<pb:KR4d0035_WYG_007-1b>¶
　　送李留後赴鎮天平¶
出擁朱轓就鎮雄須句封國濟亭東干旄光動奎躔外¶
閫節權并魯分中兩綬鵰鷹紋異繡半符魚虎佩兼銅¶
朝廷慎重惟良選定有能聲愜帝衷¶
　　送朱屯田赴辟成都¶
贊條初罷浙江回辟命還從蜀道來朱紱聊光新幕府¶
烏星重照舊行臺秋登危棧烟霄界曉望通闤錦繡堆¶
樂職定應能賦頌知君堪繼子淵才(府公端明嘗鎮餘/杭復之時巳在上)¶
<pb:KR4d0035_WYG_007-2a>¶
(幕今再登舊/府實為盛事)¶
　　送黃從政宰晉江¶
泉山南望海之濱家樂文儒里富仁弦誦多于鄒魯俗¶
綺羅不减蜀吳春懷章近輟樞廷傑製錦重紆學館人¶
豈獨光榮生邑里須知美化浹甌閩¶
　　送李屯田子震赴宛丘簽判¶
交游情分十年餘從宦差池後㑹疎逺塞新歸饒意氣¶
長年相遇倍勤渠登朝蚤臥郎官帳入幕還陪丞相車¶
<pb:KR4d0035_WYG_007-2b>¶
咫尺淮陽曹事簡郵筒莫遣少音書¶
　　道元上人累示禪偈詩筆并諸賢賡唱見索鄙作¶
　　　因成短句奉酬¶
釋子南宗秀囊文數見過燈分壁觀後詩學寶書多摘¶
句心游刃談空辯注河儒林盛推挹風勢張雲柯¶
　　次韻宋次道學士重過禮院¶
齋居永日坐重簾共嘆清才久滯淹詩格轉精縁大手¶
風情不薄早斑髯曲臺論議于今美東觀繙讎載世兼¶
<pb:KR4d0035_WYG_007-3a>¶
孤學尸官猶有賴繄君餘潤逺相霑¶
　　判秘閣何龍圖赴職燕集諸公同賦詩以紀出入¶
　　　之盛¶
一去鴻都嵗始旬職更河澳與言綸出為戎閫蕃宣守¶
歸作儒林典頌人寓直重遊唐麗正繙書還上漢麒麟¶
參陪樽俎俱時彦獨媿非才踵後陳¶
　　送職方赴天彭¶
曉鼔頻趨宣政朝左符還領郡封遙三春車馬踰卭阪¶
<pb:KR4d0035_WYG_007-3b>¶
千里帷裳布漢條蚤接朋僚情欵欵舊傳詞筆氣飄飄¶
西南留滯應非久可奈離襟重黯消¶
　　和丁御史出郊雩祀夕雨初霽¶
雩帝臨初孟涓辰用吉辛肄儀慙陋學司直接名臣出¶
從籠街馭時觀避路人雨餘鮮野服雲霽變魚鱗觚陛¶
牲匏潔公卿冕佩轃共期嚴薦享上副聖心純¶
　　和楊直講寒食感懷¶
永日輕風起暝隂傷春情緒苦難禁流連節物遊人意¶
<pb:KR4d0035_WYG_007-4a>¶
悵惜時光志士心桃李新芳添逺思龍蛇遺事感悲吟¶
知君退直饒歡趣每向尊前賞奏音¶
　　又和春日對酒¶
勌遊城闕秖疎慵偏愛君家好事風後院按歌聲不歇¶
雕章得句曲方終歡來趨向諸緣息醉裏情懷萬慮空¶
誰道廣文官獨冷未曽虛度一春中¶
　　再和¶
朱門羅綺競珊珊未必儒官偏少歡隨分管絃娛性尚¶
<pb:KR4d0035_WYG_007-4b>¶
等閒唱詠過暄寒幽人棲遁心非適夸者經營席靡安¶
一絓利名均是徇能遺斯事更為難¶
　　送韓玉汝太博出守洋州¶
州封繁㑹逼梁嶓繼世為藩盛事多遺德在人棠蔽芾¶
舊遊經眼樹婆娑春生劒外壺漿隘花滿褒中駟馬過¶
父老逢迎應善祝緇衣將入鄭風歌¶
　　送集賢趙少卿出守淝州¶
行色光輝水國春龍函畫弩莵分銀瀛洲舊侣還揮袂¶
<pb:KR4d0035_WYG_007-5a>¶
淮甸諸侯半望塵(兼按一/路甲兵)三品新緺垂若若兩朱華轂¶
去轔轔誰言貴仕猶榮滯二紀儒林最舊人¶
　　送若訥上人歸衢州¶
應供何來此囊書謁紫宸清閒頻賜對止觀久談真懇¶
謝蘭袍寵㤙頒寶字新重還鄉寺日學侣益歸親¶
　　和林喬年學士¶
高閣清寒夜未暝獨持鉛筆校中經燈殘短檠人初静¶
月上虛廊户不扄倚盖星河簷際直玉晨鐘磬枕邉聽¶
<pb:KR4d0035_WYG_007-5b>¶
歸來欲記通宵景怳若曽遊上帝庭¶
　　館西迎駕起居¶
一梢鳴蹕啓重關廣殿傳呼趣就班瑞日初臨黃盖外¶
紫雲先繞翠裘間和鸞音裏趨翔過錦繡圍中拜舞還¶
共詫書林清近地彤墀咫尺對天顔¶
　　送邵裔員外尉長洲¶
洞庭山側第新成門對湖隂水鑑明紫綬使君還政日¶
綵衣仙尉拜官榮丘園自適親心樂桴鼓稀鳴吏局清¶
<pb:KR4d0035_WYG_007-6a>¶
退食不妨晨夕養人生從宦此難并¶
　　和李子儀學士上元¶
傾都繁盛數宵中知是鈞天第幾重岧闕開筵紆警蹕¶
綵山張樂戲魚龍月華高下隨燈麗春色融和入酒濃¶
擬逐勝遊行樂去長年于事亦無悰¶
　　送襄州李觀察¶
半符雙節鎮關東漢沔從來地望雄帕首諸侯趨道左¶
題襟羣彦寄邦中江魴鱠玉飱盤貴霜橘堆金燕豆豐¶
<pb:KR4d0035_WYG_007-6b>¶
心厭紛華欣吏職當時朝議寵民功¶
　　送僧務静還吳¶
琴詩清絶事静也兩兼能技有知音許名因國士稱(館/閣)¶
(諸君皆/有詩贈)故山何日别歸舫待春乗却遂林泉適絃歌結¶
舊朋¶
　　送都官辛七丈赴治江夏¶
官栁春來巳可攀使君旌蓋駐江干逺頒明詔恩優渥¶
坐使環封俗阜安西塞山川餘舊迹南樓風月有清歡¶
<pb:KR4d0035_WYG_007-7a>¶
幕中才雅今應盛暇日追遊興未闌¶
　　送薛宗孺通理并州¶
河東望族衣冠盛漢署潛郎閥閲優久擅才名宜治劇¶
又分朝寄去監州民風近古藩房肅邊候無塵戍役休¶
元帥正求賢者佐得君應喜助咨謀¶
　　寄題宗室世澤太博修性齋¶
人情安逸或驕惛君子操修有本原結宇近同閒燕處¶
題顔深警聖賢言游心最樂羣書富寓目無窮百卉繁¶
<pb:KR4d0035_WYG_007-7b>¶
治世右文風教洽彬彬儒雅徧宗藩¶
　　送唐安虞部趙侯¶
朱紱郎官領要藩西南勝處蜀江源若非閥閲才資美¶
豈稱朝廷選任恩路近烟霄經棧險山如錦繡見花繁¶
郡民舊染文翁化禮教風流尚可論¶
　　送石舍人得告還蜀¶
寤寐家山謁告還錦衣駟馬路人觀逢迎喜識詞臣貴¶
行役誰言蜀道難江上田桑應不改里中牛酒欲交歡¶
<pb:KR4d0035_WYG_007-8a>¶
岷峨信美毋多戀盛典方資大手刋(公近被詔總/領編修禮書)¶
　　又送石舍人¶
予告西還上寵優輝華行李照亭郵内朝簪橐虛嚴直¶
故國山川想舊遊一去秋光連棧道及歸春色動皇州¶
眼看景物皆清絶定有佳章到處留¶
　　送達夫同年殿丞宰吳江¶
嘗誇吳㑹土風嘉新領銅章一水涯豈為江山逰賞勝¶
只貪晨夕㫖甘奢魚登盤俎霜縈縷蘋滿洲汀雪吐花¶
<pb:KR4d0035_WYG_007-8b>¶
舊令多才君繼美松陵賡唱未應賖¶
　　送李屯田倅丹陽¶
西津秋晩度歸艎新領監州建禮郎蚤伏能名動江左¶
重聞謡詠入朱方部中句曲三茅阜境上吳門二陸鄉¶
官近仙都家在望錦衣此日倍輝光¶
　　楊君寵示嘉篇次韻奉和¶
江湖一别嵗經旬攜手重遊上苑春華髪滿頭猶未仕¶
少年得意果何人利名機淺貧奚恤道義交深老益親¶
<pb:KR4d0035_WYG_007-9a>¶
清世懷文終有用窮途寧久困無津¶
　　送冀州向團練¶
河外諸藩衛帝居美君家世領魚書舊傳將略名尤重¶
却過親庭慶有餘使節頻煩民未息邊庭清晏候仍虛¶
惟宣聖主威懷德長使天聲布斗墟¶
　　送儀州李太保丈¶
持節出西闉腰章入舊秦家傳虎韜術朝有象賢人閤¶
閉關山月帷褰渭水春虜塵今向息正是雅歌辰¶
<pb:KR4d0035_WYG_007-9b>¶
　　同吕縉叔諸君寄懷希用師¶
方袍為佛者學術以儒兼跡慕山林逸心從典籍潛白¶
雲中寄趣浮世外安恬遐想觀書室焚香正下簾¶
　　送祖擇之少卿學士出疆¶
四方專對昔難人今輟文章侍從臣萬里光華宣使指¶
百年恩信浹殊隣出關飛蓋塵生路度漠輕車雪擁輪¶
少别書林還隔嵗歸來期宴曲江春¶
　　送王廣淵司門出守絳州¶
<pb:KR4d0035_WYG_007-10a>¶
仕宦人言為郡樂名藩古有絳臺雄居園幽絶刻樊記¶
分國盛强歌晉風厯覽勝遊千騎上坐頒仁政兩河中¶
當年誰似高門慶五守同時閒望隆¶
　　送句都官倅建陽¶
玉嶺名都古越疆監州今用上臺郎溪山絶勝神仙宅¶
絃誦相聞禮義鄉龍焙槍旗争早晩刺桐花葉候災穰¶
朝廷恤逺頻頒詔更倚賢能慰一方¶
　　送句湛太博通守汝隂¶
<pb:KR4d0035_WYG_007-10b>¶
天漢南通潁水清新恩監郡赴官榮數舟旗鼓家人喜¶
兩岸壺漿父老迎暫試吏能收治績蚤聞時譽伏朝纓¶
十年京國同遊者何日如君補外行¶
　　和陳和叔秋寒¶
夕雨初開霽晨霜已結寒増裘肌怯重對酒面生丹急¶
節驚收潦歸心念採蘭昕趋更清栗委佩綴公桓¶
　　又和蔡子直¶
官局誠俱冷交盟信不寒風霜兩鬢白冰蘖一心丹未¶
<pb:KR4d0035_WYG_007-11a>¶
剖方州竹猶薫畫省蘭北宫陪論定應似漢丁桓(章帝/詔丁)¶
(鴻與桓郁等于白虎/觀論定五經同異)¶
　　又自和¶
一入石渠署八逢霜樹寒任譏書尚白不廢研磨丹騎¶
省愁看鬢騷人興佩蘭壯年幾已過遊樂謝曹桓¶
　　即席分得秋字送張吉老學士移使京西¶
賜對中楹喜暫留駐旌聊復到蓬丘朋遊少别三周嵗¶
尊酒相逢半白頭頻拜㤙光龍鑄節屢宣風力隼橫秋¶
<pb:KR4d0035_WYG_007-11b>¶
二邦已見澄清效更盡寛平緩主憂¶
　　和陳彦升學士九月校書懷舊之作¶
京國重陽冊府家正披墳史獵菁華思飄昔日龍山帽¶
阻看殘秋上苑花(近罷東/園賜宴)悵惜嵗華霜染鬢滯留歸思¶
角生車自憐高閣窮年業青簡刋讎未有涯¶
　　送張中正先生歸廬陵¶
白首師儒學愈專未應褐博慕纓鮮離羣舊友青雲上¶
負笈諸生絳帳前京洛風塵銷客袂江湖春色趂歸船¶
<pb:KR4d0035_WYG_007-12a>¶
飄然無復羈名累道信鄉閭足謂賢¶
　　二月晦日過范景仁舍人留飲聯句分夜而歸¶
聞道星軺税鞅鞿朋遊相繼欵齋扉正當春霽園英富¶
况值時清諫疏稀共喜開顔論雅舊須留持酒玩芳菲¶
属酬新句尤歡縱不限嚴更未許歸¶
　　和宣甫叔讀白傅丁相詩集¶
二公清尚固難偕遷謫襟懷亦洞開得志已觀邪與正¶
寓言寧校福兼災恬然委順誠高識展矣文華信雅才¶
<pb:KR4d0035_WYG_007-12b>¶
珍重佳篇堪繼美詠歌中遣待時來¶
　　次韻和丹陽裴如晦學士寄示與蔡子直陳述古¶
　　　唱酬五萹¶
登瀛忝繼唐詞客補郡仍陪漢望郎政事將何攀邵杜¶
聲名空貴躡王楊¶
三賢領劇縁才選拙者求閒属倦飛幸得汝陰當僻左¶
無能尸祿衆應譏(二篇自記得繼/三君之出處)¶
紞鼓呉門徹曙開郡人還喜鄧侯來政成嵗稔庭無訟¶
<pb:KR4d0035_WYG_007-13a>¶
誰伴南園舉宴杯(上子/直)¶
當年二邑絃歌洽所幸諸生簦蹻隨此日毗陵流美化¶
風流應似賛皇時(李賛皇栖筠治毗陵首建庠序自此/嵗貢孝秀為得人今述古臨郡亦留)¶
(意學校故以/此議上述古)¶
恵愛昔曽留二淛能聲行復表三河更傳騷雅聯編富¶
可是江山助思多(上如/晦)¶
　　次韻刁景純學士將至郡見寄¶
偃伏聲名三十年當時倫輩有誰前曽隨貢籍逢標鑒¶
<pb:KR4d0035_WYG_007-13b>¶
更向詞林接俊躔上館久違牽夢寐歸舟將至想神仙¶
襟懷曠達應如舊遲對清尊一問焉¶
　　和梁簽判潁州西湖十三題¶
　　　涵春圃¶
桃李陰陰一水涯因人封殖更繁華湖光凝碧花飄錦¶
春物惟應此地嘉¶
　　　射堂¶
射者如仁求審固美哉成室序朋儔今時賓禮存無幾¶
<pb:KR4d0035_WYG_007-14a>¶
捨矢猶堪一獻酬¶
　　　碧瀾堂¶
北渚清泠十頃波偶來慿檻意如何且觀秋水䝉莊論¶
休聽滄浪漁父歌¶
　　　野翠堂¶
郊原西與莽蒼連隔岸人家小徑穿滿目風光杳無際¶
栁如山色草如烟¶
　　　西湖¶
<pb:KR4d0035_WYG_007-14b>¶
椒擇疎源勢不休繞城冰玉湛寒流鳬鷖容與菰蒲亂¶
占得江湖一望秋¶
　　　飛蓋橋¶
朱橋矗矗兩園間湖水平時栁可攀車馬等閒湖上去¶
遊人常踏月中還¶
　　　臨勝閣¶
近郭溪流一衣帶中流鳬嶼小蓬萊西園勝事慿高盡¶
到者踟蹰不忍廻¶
<pb:KR4d0035_WYG_007-15a>¶
　　　清風亭¶
廣寒宫殿誠誇誕消暑樓臺久寂寥未似虛亭面空闊¶
時時清籟濯煩歊¶
　　　擷芳亭¶
春來何處最花繁湖水西頭百畝園無限遊人折紅蘂¶
可憐桃李自無言¶
　　　四望亭¶
高亭春望思無窮千里人煙指顧中比屋如雲濃被野¶
<pb:KR4d0035_WYG_007-15b>¶
頤頤醇俗樂時豐¶
　　　去思堂¶
丞相臨人以惠和三年鄉校起絃歌至今旌斾曽遊處¶
猶道當時樂事多¶
　　　西溪¶
夾岸垂楊展綠陰倚空庭樹照波心遊人不泛西溪水¶
豈見囘環野徑深¶
　　　女郎臺¶
<pb:KR4d0035_WYG_007-16a>¶
荒臺孤映拂晴霓曽是諸侯築館基一郡人誇最高處¶
年年長作㑹春期¶
　¶
　¶
　¶
　¶
　¶
　¶
<pb:KR4d0035_WYG_007-16b>¶
　¶
　¶
　¶
　¶
　¶
　¶
　¶
　蘇魏公文集巻七¶
